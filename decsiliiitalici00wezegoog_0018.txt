13

patris patruique spectaret, et imitationem Vergilii (Aen.
lib. 6) et Homeri (Odyss. lib. 11) prodit3 tum locum de
Hannibalis clipeo Silius et Vergilio debet, (A'en. lib. 8,
v. 626 sqq), qui Aeneae clipeum multis versibus describit,
et Homero, quill. lib. 18, v. 478 sqq. clipei Achillei splendi- ,
dissimum reddit imaginem3 denique in narratione de Proteo
fata futura pendenti partim Vergilium secutus est (Georg.
lib. 4, 386 sq.) partim Homerum (Odyss. δ, 382 sqq.);
postremo narrationi pugnae Cannensis atrocissimae (lib. 9,
v. 287 sqq.) Silius ἓτεῶν μάχην intexuit, et ad Homeri (Il.
Υ, 32 sqq.) et ad Vergilii (Aen. lib. 7, v. 620 sqq.) exemplum
adumbratam. · Sed quoquo modo res se habet constat tamen
utriusque poetae studiosum fuisse Silium, atque utriusque
poetae carmina diligentissime lectitasse. De Vergilio autem

Silio praeeunte separatim et uberius nunc disserere vereor .

ne sit supervacaneus labor. Primum enim res ipsa jam
notissima est de qua praeter Silii interpretes in editionum
praefationibus, vir doctus disputavit in libro qui inscribi-
tur: Nachtritge zu Sulzer's allgemeiner Theorie der schoenen

Kuenste, vol. VII, par. I, pag. 369 sqq. Deinde Draken-
borohius, Lefebure de Villebrune, Emestius, Rupertius
quorum editiones praesto milri sunt, in quavis libri pagina
accuratissime locos Vergilii expressos vel adumbratos ad-
notavenmt. Denique Leo Cholevius in dissertatione quae
inscribitur: Epitheta ornantia quibus utitur Vergilius cum
eis comparata quibus posteriores epici latini, maxime qui-

dem Silius, carmina sua distinxerunt, demonstravit, allatis
omnibus epithetis ornantibus primorum sex librorum Silii
et cum Vergilianis comparatis, quatenus Silius ex Vergilio
penderet. Postremo mentionem facere liceat libelli qui in-
scribitur: „Vergilii triumphantis libri tres inflante Alexandro
Rossaeo, Roterodami 1661. Hujus enim libelli parte prima
de Silio Italico, parte altera de Lucano, parte tertia de
multis aliis poetis agitur, quorum omnium Vergilius trium-
phum agat. Quamquam enim Rossaeus ille semper ridi-
cula verborum praestigia et oratione ampullis quasi tumida
utitur Siliumque acerbissima vituperatione et infestissima

 

