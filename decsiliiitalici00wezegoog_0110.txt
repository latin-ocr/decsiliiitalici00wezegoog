105

coactus vita excedere venas sibi praecidit periitque pridie
Kal. maj. Attico Vestino Nerva Siliano consulibus, i. e. a.
p. Ch. n. 65.); Valerius Flaccus jam ante annum nona·
gesimum mortuus est (conferatur Quinct. X. 1. 90.: mul·
tum nuper in Valerio Flacco amisimus); denique Statius,
qui a. p. Ch. u. 96. mortuus est, tamen carmina sua jarn
multo ante scripserat et ediderat, de qua re Teuffelius‚ ,
„Geschichte der romischen Litteratur“‚ num. 316. disseruit.
Itaque fieri non potuit ut illi Silio uterentur, scd Silium
ex illis hausisse constat. Quamvis igitur veri aliquid in-
sit in illis verbis Rupertii quibus usus est pag. XXXIII.
commentationis de Silii vita et carmine: „quis dubitet vel
unius Ennii Annales Silii Lucani Statii aliorumque car-
minibus redimere“, negari tamen non potest C. Silium
Italicum non propter se ipsum sed propter fontes quos
secutus sit magni esse aestimandum. Dolendum autem
est, quod usque ad hunc diem hic potissimum poeta ne-
glectus et quasi contemptus est, atque editionem quam vir

doctus se vulgaturum essa pollicitus est nemo est quinon
desiderio exspectet.

 

